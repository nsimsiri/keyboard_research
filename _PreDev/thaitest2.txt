วันที่ 2 มิ.ย. ผู้สื่อข่าวรายงานว่า เมื่อเวลา 13.45 น. ที่หอประชุมกองทัพบก พ.อ.วินธัย สุวารี พ.อ.หญิง ศิริจันทร์ งาทอง  พ.อ.วีระชน สุคนธปฏิภาค และ พ.อ.ณัฐวัฒน์ จันทร์เจริญ ในฐานะทีมโฆษกคณะรักษาความสงบแห่งชาติ (คสช.) ได้ร่วมกันแถลงข่าวว่า การประชุมหัวหน้าส่วนราชการทุกหน่วยในวันนี้มี หัวหน้า คสช. เป็นประธานการประชุม โดยได้เชิญหัวหน้าฝ่ายสำนักงานต่าง ๆ ที่เกี่ยวข้องกับทางด้านเศรษฐกิจ อาทิ สภาพัฒนาเศรษฐกิจและสังคมแห่งชาติ สำนักงบประมาณ กระทรวงการคลัง สำนักงานปลัดสำนักนายกรัฐมนตรี โดยมีการถ่ายทอดสัญญาณภาพไปทั่วไปประเทศ รวมถึงกองกำลังต่าง ๆ